Полиноми

Реализирайте клас полином, коефициентите на който да бъдат шаблонен тип. За класа предефинирайте поне следните операторни функции:
Оператори за еквивалентност;
Оператори за сравнение (един полином е по-голям от друг, когато е от по-висока степен);
Бинарни оператори +, -, *, / и % с аргументи два полинома. Те извършват съответните действия, като деленето и остатъка имат семантиката на целочислено деление и остатък в пръстена на полиномите. Реализирайте и съответните версии с присвояване;
Бинарни оператори за умножение и деление с типа на коефициентите на полинома;
Оператор за индексиране, който връща коефициента пред съответната степен. Приемете, че всеки полином има безкраен брой коефициенти, краен брой от които са различни от 0;
Оператор () с единствен аргумент X - от типа на коефициентите - пресмята стойността на полинома в точката X;
Оператор () с два аргумента a и b - от типа на коефициентите. Пресмята определен интеграл от полинома в граници [a, b];
Оператори за инкрементиране, които пресмятат интеграл от полинома (приемете константата за 0);
Оператори за декрементиране, които пресмятат производна на полинома;
Оператори за вход и изход в поток;
Оператор за преобразуване към цяло число - връща степента на полинома;
Оператор за преобразуване към bool и прилежащ оператор ! -> проверява дали полином е нулев.
Направете клас итератор, даващ възможност да се мине през всички не-нулеви едночлени на полинома, в нарастващ ред на степените им. За него предефинирайте операторните функции за:
Инкрементиране и декрементиране;
Сравнение (пълен набор);
Оператори за достъп до елемента (* и ->).
Демонстрирайте използването на класовете в кратка програма.

